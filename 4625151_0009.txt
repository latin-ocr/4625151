Neminem arbitror iure mirari posse, eum, cui Latinae linguae Latinarum-
que literarum docendarum munus mandatum sit, de grammatica Latina
scribere. Itaque nulla excusatione opus esse puto ‚ quod iam secundum
huiusmodi materiam scriptionis academicae delige, dummodo ea afferam,
quae nouitate aliqua et rerum dubiarum aut ignoratarum explicatione hunc
locum mereri uideantur. Sed tamen quoniam antea unum quendam locum
late patentem continua disputatione persecutus sum ¹), nunc miscellas
obseruationes et admonitiones propono, dicam breuiter, qui me casus et
ad hoc argumenti genus et ad hano scribendi formam hoc tempore detu—
lerit. Carolus ZumptiuS‚ professor Berolinensis‚ uir clarissimus, quum
grammaticam suam Latinam septimum edidisset (a. 1834), petiit a me, ut,
si quid forte mihi librum euoluenti occurrisset, quod mutandum augen-
dumue putarem, ei significarem. Accidit, ut paulo post, aestate a. 1835,
de selectis quibusdam locis grammaticae Latinae scholas academicas habe-
rem3 quarum quamquam tota ratio alia quaedam esse debebat quam quae
iis libris conuenit, qui scholasticae institutionis causa scribuntur, (qualis
autem fuerit, ex illa de usu et natura formarum quarundam uerbi Latini
disputatione, intelligi fere potest ‚) tamen, quum compararem, quid quaque
de re uolgo in probatissimis libris traderetur, et in eo negotio uel prae-
cipue Zumptii librum adhiberem quum propter bona eius tum propter usum
late peruagatum‚ subnascebatur materia aliqua obseruationum et adnota-
tionum de eiusmodi rebus, quae non in hoc uel illo libro, sed communi

1) De formarum quarundam uerbi Latini natura et usu. 1855 et 1836.

