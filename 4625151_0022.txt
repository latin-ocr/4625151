16

dubitabimus igitur, quin idem Horatius ausus sit post coniunctionem quum,
praesentisque sit temporis donat in Sat. 1, 2, 56 (amator Originis ille, qui
patrium mimoe donat fundumque laremque) et dormit in Sat. 11, 3, 61·
(quam Fufius ebrius olim, Quum Ilionam edormit), quibus locis utitur
Zumptius § 160 not. ad syncopam praeteriti defendendam. Eam ego in
quarta coniugatione, in qua facilem explicatum habet geminatae eiusdem
uocalis contractio, certam uideo esse apud poetas post Augustum, apud
Augusteae oetatis poetas incertissimam, et propter exemplorum in tertia
persona summam paucitatem (nam apud Uirgilium AEneid. IX, 9 ultima in
petit, etiamsi praesens est, recte illo uersus loco producitur,) et quod redi
et similia in prima persona non habent3 in prima autem et secunda con-
iugatione prorsus nego locum habere (cfr. F. Ritteri- Element. Gramm.
Lat. p. 142), mirorque maxime eam probari potuisse in prima persona
pluralis numeri, ubi omne formarum praesentis et praeteriti discrimen tollitur,
ne tempore quidem uocalis discrepante. Terentii quidem, qui citatur, locum
(Adelph. 111, 3, 10: omnem rem modo seni, quo pacto haberet, enarramus
ordine) certissimum habere praesens, intelligitur comparato simili particulae
modo usu in Hecyr. ΙΙΙ, 5, 8: aduenis modo? et in Adelph. 111, 1, 2:
modo dolores occipiunt primulum, ex quibus locis olim efficiebant, modo
esse nune. (Uid. disputat. meam de Asconio p. 136 not. 4). concedendus
est igitur poetis liberior hic et audacior usus praeteriti historici, quem intra
fines paulo arctiores ne prosae quidem orationis scriptoribus eripimus,
fatendumque, eandem rationem habere flemus apud Propertium II, 7, 23
expellenda uero monstra illa, quae finguntur, perfectorum irritat (apud
Lucretium I, 71), conturbat, cett. ¹)

 

ι) Grammaticorum ueterum in hac re, ubi quaeritur de re aliqua sermonis longe antiquio-
ris , quae ex scriptura intelligi non poterat, nulla potest esse auctoritas. Nomen formae
dabant ex uolgari syntaxis regula. Dixi initio, non dubitari, quin aliud sit amatum
ease, aliud fuisse. Apud Liuium igitur 111, 59, 9 sic uerba interpunges: Fuisse, regibus
exactis, patricios magistratus, creatos postea — plebeios. Uulgo est: Fuisse creatos.

